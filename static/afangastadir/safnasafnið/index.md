---
title: Safnasafnið
subtitle: Safnasafnið hefur þá sérstöðu meðal listasafna á Íslandi að safna og
  sýna jöfnum höndum list eftir leika sem lærða, þó að meginstofni verkum
  sjálfmenntaðra listamanna.
landshluti: nordurland
tag:
  - sofn
heimilisfang: Svalbarðsströnd, 601 Akureyri
simi: +354 461 4066
opnunartimi: |-
  Opið frá miðjum maí til enda ágúst.
  Alla daga vikunnar frá kl. 10 – 17.
vefsida:
  vefsida-url: https://www.safnasafnid.is/
  vefsida-nafn: safnasafnid.is
mynd: safnasafnid.jpeg
---
### Safnasafnið hefur þá sérstöðu meðal listasafna á Íslandi að safna og sýna jöfnum höndum list eftir leika sem lærða, þó að meginstofni verkum sjálfmenntaðra listamanna. Safneignin telur um 6.400 listaverk.

Í bókastofunni má kynna sér fróðleik hvaðanæva að úr heiminum um list og menningu, en safnið býr að afar góðum bókakosti um alþýðulist. Á sólpalli við safnið er skjólsælt og hægt að tylla sér út með kaffibolla eftir að hafa notið sýninga, en þar er einnig fallegur garður sem gaman er að ganga um og setjast á bekk og njóta laufskrúðs trjánna. Í anddyrinu er Bláa boxið varðveitt og upp úr því tekin leikföng og sýnd þegar færi gefst.

Stofnendur Safnasafnsins, Níels Hafstein og Magnhildur Sigurðardóttir, hafa í rúm 30 ár safnað af ástríðu verkum helstu alþýðulistamanna landsins, listamanna sem af ýmsum ástæðum hafa verið á jaðrinum eða utan­veltu við meginstrauma, stundum kallaðir næfir eða einfarar í myndlistinni, en eru í reynd beintengdir sköpunarverkinu; sannir, óspilltir og frjálsir.

Á hverju ári eru opnaðar nýjar sýningar í safninu.